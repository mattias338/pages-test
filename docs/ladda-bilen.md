# Ladda bilen

Om du vill ladda din elbil eller laddhybrid så behöver du en laddbox. Många av oss har redan en laddbox installerad i det garage vi har tillgång till.

### Om du inte har en laddbox i garaget än

Om det garage som du har tillgång till saknar en laddbox så går det att beställa en. Eftersom laddboxarna ingår i ett större system och föreningen står för elavtal så är det viktigt att en laddbox kopplas in på rätt sätt och är av rätt typ. Om du vill ha en laddbox vid din plats, börja med att kontakta styrelsen.

### Hur använder jag laddboxen?

Om du har tillgång till en laddbox och vill ladda din bil så använder du Waybler-appen på din smartphone. Innan man börjar ladda behöver man välja _områdeskod_. Områdeskoden används för att välja bland olika kostnadsalternativ.

-   Områdeskod 8446: påslag på priset per kWh.
-   Områdeskod 8428: ingen påslag på pris per kWh, men en månadskostnad.

Om du är osäker på vilken kod du ska använda så börja med 8446. Om du använder den så betalar du bara när du laddar och binder inte upp dig i något abbonnemang.

### Pris

Priset du betalar per kWh bestäms av styrelsen, med ett eventuellt påslag beskrivet ovan. Påslaget, eller den fastna månadskostnaden, är alltså laddtjänstleverantörens (dvs Waybler) sätt att ta betalt.

Föreningen har rörligt avtal med elleverantör och tanken är att laddkostnaderna inte skall drabba föreningen utan den som laddar. Eftersom föreningen har rörligt avtal så kommer således priset som du betalar vid laddning att variera.

### Gäster

Om du har en gäst som du vill ge tillgång till din laddbox så kan du be gästen att ladda ned appen och ange områdeskod 8446, enligt ovan. På så sätt så kan gästen betala för den el som används.

### Support

Om något inte fungerar som det ska så ska Waybler erbjuda support, både över e-post och telefon. Kontaktuppgifter finns i appen.
