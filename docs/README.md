# Välkommen till Lindhaga Samfällighetsförening
Lindhaga Samfällighetsförening förvaltar de gemensamma anläggningarna i grupphusområdet beläget mellan Rågkornsgatan och Axgatan i Mölndal. Området byggdes 1973 – 1974 och består av totalt 174 fastigheter, fördelade på radhus och grändhus.

## Nyinflyttad?
Om du är nyinflyttad så läs gärna igenom denna sida och kontakta styrelsen, [lindhaga.samfallighetsforening@hotmail.se](mailto:lindhaga.samfallighetsforening@hotmail.se).

## Om föreningen
De 174 fastigheterna i vårt område ingår i en samfällighet och har en andel i den gemensamma egendomen. Ägarna av fastigheterna är medlemmar i Lindhaga Samfällighetsförening och medlemskapet är därför obligatoriskt. Egendomen (gemensamhetsanläggningarna) består av 
- garagen
- parkeringsplatserna
- lekplatserna
- vägarna
- samt vissa grönområden och planteringar inom området. 

Dessutom ingår ledningsnäten, dvs. elnät, belysningsstolpar, vattenledningar fram till husgrunden samt fiber-nätet.

Föreningen har tecknat en försäkring avseende gemensamhetsanläggningarna. Försäkringen omfattar brand och ansvar. Byggnaderna (garagen och miljöhusen) är fullvärdesförsäkrade av föreningen, men medlemmarnas egendom i garagen omfattas EJ av denna. Exempel på saker som är direkt olämpliga att förvara i garagen är brandfarliga ämnen.

Ledningsnäten (vatten och avlopp) är sedan lång tid tillbaka så gamla att de inte kan försäkras.

Anläggningsbeslutet i sin helhet finns hos [Lantmäteriet](https://www.lantmateriet.se/).

Föreningens verksamhet styrs även av [tillämpliga lagar](https://www.riksdagen.se/sv/dokument-och-lagar/dokument/svensk-forfattningssamling/lag-19731150-om-forvaltning-av-samfalligheter_sfs-1973-1150/) och [föreningens stadgar](https://lindhaga1974.se/wp-content/uploads/2024/05/stadgar-rev-4.pdf).

### Vad sysslar föreningen inte med?
Föreningen verksamhet sträcker sig inte längre än det som beskrivits ovan. Om du har frågor eller åsikter om eldning eller grannens katter så kan du inte förvänta dig att styrelsen agerar. Detta handlar inte om lättja eller åsikter, styrelsen har helt enkelt inte mandat att agera i dessa frågor.

### Kommunikation
Formell kommunikation från styrelsen (tex kallelse till föreningsstämma) sker via Lindhagabladet, som lämnas i respektive brevlåda. Information som behöver komma ut snabbare, tex om strömavbrott, sker via e-post. Om du inte får sådan information kontakta styrelsen.

### Bilar, garage, parkering

#### Garage

Varje fastighetsägare disponerar ett av samfällighetens garage. Det är alltså föreningen som äger garagen och inte respektive fastighetsägare. 

De fem parkeringsplatserna (taxificka 1-2 på Axgatan, 3-5 på Rågkornsgatan, se karta nedan) ingår i samfällighetens egendom.

Strömförsörjningen/-förbrukningen till resp. garage betalas solidariskt av medlemmarna varför det inte är tillåtet att kontinuerligt ta ström från eluttaget. Elektriska motorvärmare får ej heller vara inkopplad i dom gemensamma eluttagen. Varje länga delar på 2A för dom gemensamma eluttagen. Om flera använder motorvärmare går säkringen. Kupévärmare får inte användas i Samfällighetens garage och elbilar får enbart laddas via installerad elbils laddare.

#### Laddnig av elbil
Det finns möjlighet att ladda sin laddbara bil i garagen. Notera att du i så fall behöver en laddbox. Om du försöker ladda bilen utan laddbox kommer sannolikt en säkring gå och strömmen bryts till hela garagelängan. Om du har en automatisk portöppnare så kommer den inte fungera, det samma gäller dina grannar i samma länga.

Läs mer om att [ladda bilen](ladda-bilen.md).

#### Bilkörning

All form av bil, moped och motorcykelkörning är förbjuden i området. Det är dock tillåtet att **med stor försiktighet**  köra bil in till respektive fastighet för av- och pålastning, **men inte tillåtet att parkera bilen inne i området**. Lindhaga är byggt för att vara fritt från motorfordon i området och parkerade bilar kan hindra utryckningsfordon från att komma fram.

Det är även tillåtet att köra in för att parkera mopeden/motorcykeln i förrådet eller på egna tomten, men då **med stor försiktighet**.

#### Förbud för tung trafik inom Lindhagas kvartersmark,

Tung trafik får inte framföras inom Lindhaga samfällighetsföreningens område. Begränsningen gäller fordon över 12 ton (tjänstevikt+last). Förbudsskylt enligt bifogad bild är uppsatt på befintliga stolpar vid infarter på samtliga 5 parkeringsfickor. Parkeringsficka 5 har 2 förbudsskyltar. Vid bokning av leverans till vårt område skall fastighetsägare upplysa transportör om vilka regler som gäller inom Lindhagas kvartersmark.

Detta för att skydda våra vatten- och avloppsledningar som är 50 år. Enligt beslut taget på föreningsstämman 22 feb 2017.

#### Parkering

Husvagnar/husbilar får ställas upp på parkeringsplatsen kortare perioder från 1 april till 30 september.

Enligt beslut på föreningsstämman februari 2019 så är det from oktober 2019 betalda parkeringsplatser för besökare. Varje fastighet har 2 parkeringstillstånd att nyttja. Avgift för överträdelse tillfaller Mölndals stads Parkerings AB. Alla frågor kring bötesföreläggande hanteras av företaget i fråga. 

-   Varje fastighet erhåller 2 st elektroniska parkeringstillstånd som nyttjas till egna fordon. Med garaget har således varje fastighet 3 p-platser var. Fler kort kan ej erhållas.
-   Styrelsen äger rätt att när som helst återkalla/spärra parkeringstillstånd.
-   Samfälligheten inleder ett samarbete med Mölndals stads parkering med start 1 oktober 2019.
-   Samtliga fordon utan parkeringstillstånd får betala avgift för sin parkering.
-   Mölndals stad står för all skyltning i infarterna som upplyser om att det är avgiftsbelagda parkeringsplatser. De skyltar också upp om hur parkeringsavgift erläggs.
-   Samtliga avgifter för bötesföreläggande tillfaller Mölndals stads parkering i sin helhet. Tvister och överklaganden hanteras av parkeringsbolaget.
-   Husbilar får enligt tidigare regler parkeras under kortare perioder 1 april-30 sep. Antingen nyttjas ett parkeringstillstånd eller avgift erläggs enligt gällande taxa. Övrig tid på året kommer husbilar i de fall som nyttjar 2 parkeringsrutor bötfällas oavsett om parkeringstillstånd nyttjas. Kopplat släp till bil med parkeringstillstånd får stå uppställt kortare tid. Separat släp skall erlägga avgift eller ställas i garaget.
-   Styrelsen kan närhelst begära att Mölndals stad Parkerings AB bötfäller specifika fordon om inte föreningens regler följs.

### Internetanslutning

Föreningen har ett fibernät med internet, tv och telefoni sedan juni 2016. Nätet med tillhörande mediaomvandlare som finns i varje fastighet ägs av svenska stadsnät. Avtalet löper över 10 år. Svenska stadsnät har ansvaret för nätet fram till mediaomvandlaren i varje fastighet.  Vid driftstörningar så tag gärna kontakt med styrelsen för att kunna vidta rätt åtgärder. Åverkan, skadegörelse orsakad av fastighetsägare på svenska stadsnät kablage, mediaomvandlare kan leda till att man kan bli ersättningsskyldig. Vid planer på renovering av fastighet som kan påverka svenska stadsnäts egendom så måste samfällighetens styrelse kontaktas i god tid. Vi ber er även göra en visuell besiktning årligen och kontrollera rör, infästningar och kablage på plåtfasader. Felaktigheter rapporteras skyndsamt till styrelsen.

Internet och ip-telefoni kan fastighetsägaren själv välja mellan de operatörer som Svenska stadsnät tillhandahåller. Enklast att välja operatör är att koppla sin dator direkt till mediaomvandlaren så ansluts man automatiskt till Svenska Stadsnät sida. Det går även bra att ringa deras kundtjänst på nummer: 020-100095 Internetavtal tecknas och bekostas av den enskilde fastighetsägaren.

Vid problem med Internet så ska fastighetsägaren kontakta sin internetleverantör direkt och inte styrelsen eller Svenska stadsnät.

### Fiber TV

From juli 2016 så tillhandahåller Sappa vårt tv-nät via Svenska  stadsnät fibernät och mediaomvandlare. Nytt 5- års avtal tecknat 2024 som ingår i årsavgiften för fastighetsägarna. Information om kanalutbudet hittas på www.sappa.se.  Extra kanalpaket, kanaler tecknas och bekostas av fastighetsägaren. Sappas kundtjänst nås på 077-4444744

Vid problem med TV så ska fastighetsägaren kontakta Sappa direkt och inte styrelsen eller svenska stadsnät.

### Medlemsavgift och vattenkostnader

Årsavgiften fastställs årligen av årsmötet och framgår av senaste årsmötesprotokollet. Årsavgiften skall täcka de löpande utgifterna, men eftersom vår gemensamma egendom åldras successivt måste vi också fondera pengar för att kunna klara de kostnader som nödvändigtvis kommer då större reparationer måste göras. Områdets vatten- och ledningsnät är byggt i början av 1970-talet och periodiska reparationer kommer därför successivt bli nödvändiga inom en tidsperiod som är svår att överblicka. För dessa reparationer skall finnas en underhålls- och förnyelsefond.

Årsmötet har tidigare fattat beslut om att fonden skall ökas med minst 50.000:- kronor per år och att en underhålls och förnyelseplan skulle tas fram. Planen uppdateras löpande och avgör om föreningen behöver bygga upp fonden i snabbare takt.

Årsavgiften betalas två ggr per år. Den som är ägare av fastigheten vid resp. betalningstillfälle är betalningsansvarig för årsavgiften och förbrukat vatten.

Beträffande vattenavgiften – se stycket Husförsäljning - nedan

För att hålla nere vattenkostnaderna har föreningen åtagit sig att administrera kostnaderna för vattenförbrukningen i fastigheterna. Detta innebär att medlemmarna själva skall avläsa sina vattenmätare den 31/3 och den 30/9 samt betala in förbrukningsavgifter och fasta avgifter till föreningen senast den 30/4 resp. 30/10. Fel på vattenmätaren skall omgående anmälas till styrelsen.

1990 fattade styrelsen beslut om att tillämpa dröjsmålsränta och en förseningsavgift på 100 kronor i det fall inbetalning av medlemsavgift/vattenavgift inte sker i tid. Vid årsmötet i febr 2018 beslutades att förseningsavgiften skall vara 300 kr vid mer än 14-dagars försenad betalning.

### Städning och underhåll

Vi har gemensamma städdagar vår och höst. Vid dessa tillfällen städar vi området och sköter övrigt underhåll. Föreningen har ingen fastighetsskötare och det är därför var och ens ansvar att hålla området välskött. Kontakta gruppchef eller styrelse om något behöver åtgärdas och ge gärna konkreta förslag till förbättringar.

Vi vill varmt rekommendera att medlemmarna vid behov och på eget initiativ håller ordning på rabatter och gångstråk även mellan de gemensamma städdagarna. Varje fastighetsägare skall hålla efter sina växter på den egna tomten, så att buskar och träd inte sväller över och därmed skymmer sikt och hindrar framkomlighet på gångarna eller skärmar av belysningen på gångvägar.

I övrigt ansvarar vi gemensamt för löpande underhåll. Garagen behöver målas då och då, lekplatserna underhållas och gatorna/gångarna sopas. Trivseln i området och värdet på våra fastigheter ökar om området är rent och väl underhållet.

Plocka upp efter hundar och kattor och använd inte grannarnas gräsmattor för att rasta husdjuren.

### Snöröjning inom Lindhagas gemensamma område

Snöröjning läggs ut på entreprenad varje år av styrelsen.

Företaget som anlitas har ansvaret för snöröjning och halkbekämpning 1/11 till 31/3 året efter. De är ersättningsskyldiga för skador som åsamkas på vår gemensamma anläggning. Skulle du som enskild fastighetsägare få en skada på din egendom så måste du snarast anmäla det till entreprenören. Eventuell ersättning/reparation löser de normalt efter säsongslut. Anmäl alltid skador till styrelsen för kännedom.

Inför vintersäsongen så fyller de på våra 5 flislådor som finns på våra 5 parkeringsfickor. Här kan du som fastighetsägare hämta för eget behov. 

De flisar vid halka eller efter det slutat snöa. Ett normalt snödjup för att rycka ut är 8cm. Tänk på att smala gångar **bakom förråd** mellan radhus inte skottas eller underhålls av föreningen. Det kan dröja innan snöröjarna kommer. De sköter våra parkeringsplatser, framför avfallshus och gemensamma gågator i hela vårt område. Om någon del missas så meddela styrelsen snarast.

Enligt praxis som fastighetsägare har du ett ansvar att själv sanda/flisa och skotta i direkt anslutning till din fastighet. Detta gör du både för din egen skull och övriga som rör sig i området. Det är allas ansvar att minimera risken för halkolyckor och skador. 

Att hjälpa sina grannar eller göra lite extra vid snöfall uppskattas alltid.

### Hushållsavfall

Från 2013-07-01 tillämpas gemensam sophantering med 5 st miljöhus. I dessa finns kärl för hushållssopor såsom matavfall, papperskartonger m m, tidningar, plastprodukter, metallförpackningar och restavfall.

Tyvärr har vi mycket problem med att fel saker slängs (tex så längs dricksglas i behållare för glasförpackningar). Läs på om vad som skall sorteras på respektive plats och resten tas med till [ÅVC](https://www.molndal.se/startsida/bygga-bo-och-miljo/avfall/aterbruk-och-atervinning/aterbruket-kikas.html).

För miljöfarliga produkter finns särskilda skåp i miljöhusen vid taxificka 5 (Rågkornsgatan) och taxificka 1 (Axgatan/Stubbåkersgatan).

Miljöfarligt avfall som inte får placeras i miljöhusen är t ex: bildäck bilbatterier, spillolja etc.

### Kompostering

Vi har i området, då och då, haft problem med råttor. De som har kompost ansvarar för att inga råttor kan ta sig in i denna. Kompostering sker på den enskilde fastighetsägarens ansvar och eventuella kostnader för skadedjurssanering får bäras av varje enskild fastighetsägare, privat eller genom villa/hem försäkringen. 

## Husförsäljning

Vid försäljning av en fastighet **är det säljarens skyldighet** att upplysa köparen om föreningen. Köparen blir automatiskt medlem i Samfällighetsföreningen.

Parterna bör gemensamt läsa av vattenmätarens ställning och meddela föreningens kassör hur upplupen vattenkostnad kommer att regleras. Det garage som varje fastighetsägare disponerar bör besiktigas av parterna. Tänk även på att nycklar till garaget ska överlämnas. Om den nye fastighetsägaren anser att garaget på något sätt är skadat eller har någon skada skall styrelsen underrättas.

E-postadress skall också anmälas till föreningen, detta för att medlemmar snabbt skall kunna nås av information/meddelanden från styrelsen.

## Gemensamma rättigheter och skyldigheter

Vi äger vår samfällighet tillsammans. Detta innebär att alla på ett konstruktivt sätt måste hjälpa till att bevara trivseln i området och därmed långsiktigt skydda värdet på fastigheterna.

Du kan lämna förslag till förbättringar och förändringar av samfälligheten genom t.ex. motioner till varje års stämma. Givetvis kan Du kontakta styrelseledamöterna under löpande verksamhetsår. Vi tar tacksamt emot synpunkter och förslag. Du kan påverka styrelsens sammansättning genom kontakt med valberedningen, som gärna vill ha förslag på styrelseledamöter inför kommande år. Valberedningens sammansättning framgår av årsmötesprotokollet.

**Låt hänsyn och omtanke även fortsättningsvis prägla vårt fina område**

## Ritningar
Diverse ritningar finns tillgängliga på [OneDrive](https://1drv.ms/f/c/3a4439045a982ff0/EvAvmFoEOUQggDoBBAAAAAABGpi8kfDSArP0-WVx2w3E8Q?e=H1nHVe).

## Styrelsen
Sedan stämman i februari 2024 består styrelsen av:
- Mattias Hermansson, ordförande, Rågkornsgatan 92, 0709864157
- Martin Eklund, vice ordförande, Axgatan 77, ...
- Lena...

## Vad gör jag om?
TV:n inte fungerar? ==Fyll på med information här.==
==Skall denna sektion slås ihop med [details.md](details.md)?==

## Kontakt
- [lindhaga.samfallighetsforening@hotmail.se](mailto:lindhaga.samfallighetsforening@hotmail.se)
- Organisationsnummer: 716408-4480
